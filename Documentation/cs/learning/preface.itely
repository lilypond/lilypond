@c -*- coding: utf-8; mode: texinfo; documentlanguage: cs -*-

@ignore
    Translation of GIT committish: 940a3955254888e14a8c5ef7e835225e5cc3852c

    When revising a translation, copy the HEAD committish of the
    version that you are working on.  For details, see the Contributors'
    Guide, node Updating translation committishes..
@end ignore

@c \version "2.14.0"

@node Předmluva
@unnumbered Předmluva
@translationof Preface

Muselo to být nejspíš během zkoušky EJE (Eindhovenského orchestru mladých)
asi v roce 1995, když Jan, jeden ze zvláštních violistů, řekl
Han-Wenovi, jednomu z hráčů na lesní roh, o svém velkolepém novém projektu, 
na kterém právě pracoval. Měl to být automatizovaný systém
pro sazbu notového zápisu (abychom byli přesní,
šlo o MPP, preprocesor pro MusiXTeX). Náhodou zrovna chtěl Han-Wen 
vytisknout některé pasáže notového zápisu,
a tak se začal dívat po nějakém tom programu a rychle podlehl nadšení.
Bylo rozhodnuto, že MPP vede do slepé uličky, 
a po mnohém filozofování a žhavé výměně e-mailů začal
Han-Wen s LilyPondem v roce 1996. Tentokrát byl Jan vtažen do 
Han-Wenova nového projektu.

Vývoj počítačového programu je v mnohém podobný učení se hře
na hudební nástroj. Na začátku je zábavné přicházet na to, jak vše pracuje,
a věci, které neumíte představují dobrodružství. Po počátečním vzrušení však
musíte cvičit a cvičit.  Stupnice a etudy mohou být nezáživné, a
a pokud nejste motivován ostatními učiteli, dirigenty nebo
posluchači je velmi lákavé vzdát se.  Pokračujete, a pozvolna
se hraní stává součástí vašeho života.  Některé dny to jde přirozeně, a
a je to skvělé, a někdy to prostě nejde, ale vy hrajete dále, 
den za dnem.

A tak jako dělání hudby i práce na LilyPondu může být nudnou prací, a
někdy to vypadá jako pachtění se skrzevá močál plný chyb.
Nicméně se stal částí našeho života, a my pokračujeme v práci na něm.
Pravděpodobně nejdůležitější motivací je, že náš program skutečně
dělá něco, co je pro lidi užitečné.  Když procházíme internetem, nacházíme
mnoho lidí, kteří LilyPond používají, a vytváří působivá díla notového
zápisu.  Pohled na ně vypadá neskutečně, ale velice příjemným způsobem.

Naši uživatelé nám nejenže dávají dobré pocity plynoucí z toho, že používají náš program,
mnoho z nich nám pomáhá předkládáním návrhů a posíláním hlášení o chybách, a
účastní se mnoha jinými způsoby. Těm všem bychom na tomto místě rádi poděkovali
za to, co pro LilyPond dělají.

Hra hudby a tisk hudby na papír jsou více než hezkou podobností.  Společné programování
je hodně zábavné, a možnost pomáhat lidem je hluboce uspokojující, ale
vposledku nám jde o to, že práce na LilyPondu je cestou, jak vyjádřit naši hlubokou lásku
k hudbě.  Doufáme, že vám pomůže vytvořit hodně překrásné hudby!

Han-Wen a Jan

Utrecht/Eindhoven, Nizozemí, červenec 2002.

